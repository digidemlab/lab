---
title: Digidem Open Lab
date: 2018-11-08 08:40:03.942000000 Z
excerpt: Förena dina skills med andra för att ta det vi kan göra till nästa nivå
ingress-text: Digidem Open Lab är ett öppet labb. Här experimenterar vi med framtidens
  verktyg för förändring. Ett utrymme för aktivister, designers, kodare och andra
  att träffas och förena sina skills för bästa resultat.
image: "/uploads/updragde-front.gif"
links:
- title: Ansök med ditt projekt
  url: https://digidemlab.sandcats.io/shared/STJS41aCSw69VY1DXXN7RKPFFvZPrz7aDKDTCyvaMDn
  style: button
- title: Idéer till projekt
  url: http://ideas.digidemlab.org/
  style: 
banners:
- image: "/uploads/6229448777_0abbb69829.jpg"
  format: normal
- image: "/uploads/gatos.jpeg"
  format: normal
- image: "/uploads/lab-with-audrey-wide.jpg"
  format: wide
quotes:
- text: Allt kan ske i realtid, oberoende av geografisk plats. Samtidigt verkar vi
    vara fast politiska system som inte kan förnya sig, eller i värsta fall sätter
    miljardärer och fascister till makten.
  image: "/uploads/phonecover.jpeg"
contact:
- name: Anna Sanne Göransson
  image: "/uploads/anna.png"
  job: Lab Manager
  phone: "+46 76 242 28 24"
  mail: anna@digidemlab.org
- name: Petter Joelson
  image: "/uploads/petter.png"
  job: Lab Manager
  phone: "+46 70 867 42 44"
  mail: petter@digidemlab.org
partner-text: Digidem Open Lab arrangeras med hjälp av Allmänna Arvsfonden och ABF
  Göteborg i samarbete med Sveriges Kommuner och Landsting, Miljöpartiet de Gröna,
  LSU - Sveriges ungdomsorganisationer, Ung Media och Unga Rörelsehindrade Göteborgsklubben.
partner-links:
- name: ABF
  logo: "/uploads/logotyp-abf.png"
  link: http://www.abf.se/goteborg
- name: Allmänna Arvsfonden
  logo: "/uploads/logotyp-arvsfonden.png"
  link: http://www.arvsfonden.se/
redirect_from:
- "/projects/digidem-open-lab/"
---

## Kollektiv intelligens :thermometer: :boom::heart_eyes:
Vi tror på att träffas och blanda skills och erfarenheter för bästa resultat. Digidem Open Lab är ett utrymme för aktivister, designers, kodare och andra att träffas och undersöka och utveckla processer för deltagande demokrati för att skapa förändring. Vi träffas varje vecka i våra lokaler i Göteborg och tar fram framtidens demokratiska verktyg.

## Labbet:fire::seedling:
På labbet samlas olika projekt som utforskar deltagande med digitala verktyg. Vill du driva ett eget projekt på Labbet söker du för att genomföra ditt projekt i 3 månader. Det innebär att du/ni som projektledare har tillgång till lokal, research och testning i samverkan med Digidem Labs nationella och internationella kontaktnät och handledning av våra Lab Managers.  
**I det här dokumentet kan du läsa allt om hur labbet fungerar: [Välkommen till Digidem Lab](/lab/uploads/Va%CC%88lkommen%20till%20Digidem%20Lab.pdf)**

## Hur funkar labbet?
På vårt labb i Göteborg kan du som är under 26 år ansöka om att arbeta med projekt som handlar om delaktighet och ny teknik en kväll i veckan under tre månader. Labbet är ett utrymme att experimentera, lära av andras erfarenheter och samarbeta.  
Du kan använda det som en finansiering för ett projekt som du redan håller på med eller vet att du vill göra, eller som en chans att få handledning och lära dig nya saker.

## Blir du antagen till labbet får du:
* 10% anställning under tre månader (4 timmar per vecka).
* 2600 kronor före skatt per månad (154 kronor i timmen).
* Handledning i att planera och genomföra projektet av erfarna projektledare.
* Gemensamma arbetsmöten på torsdagar kl 18-20, där du kan inspireras och lära av andra.
* Korta introduktionsföreläsningar om digitalt deltagande på arbetsmötena.
* Löpande kontakt och handledning i vår chatt.
* Tillgång till Digidem Labs internationella kontaktnät.

## Vilka projekt passar in?
1. Projektet ska främja ökat deltagande i sociala rörelser, föreningsliv, politiska processer eller samhället i stort med hjälp av ny teknik.
Se exempel på projektidéer här: http://ideas.digidemlab.org
2. Projektresultatet ska göras tillgängligt för alla.
Det kan ske på olika sätt beroende på typ av projekt:
Arbetssättet dokumenteras så att fler kan dra nytta av lärdomarna från projektet.
Kod som produceras använder någon av licenserna för öppen källkod.
Text, bild eller video som produceras använder någon av Creative Commons licenser.
Du väljer själv om du vill söka med ett eget projekt, eller tillsammans med en grupp. Efter att du har gjort en intresseanmälan via vår hemsida bedömer projektledarna om ditt projekt passar in eller inte. Det går också bra att kontakta oss för att tillsammans diskutera idéer för projekt och vad du skulle kunna göra.

## Vem kan söka?
* Du behöver vara under 26 år.
* Det bästa för ditt projekt är om du kan vara med arbetsträffarna i Göteborg varje vecka. Har du inte möjlighet till det behöver du vara med på minst en träff per månad.
Du är välkommen att söka oavsett tidigare kunskaper eller erfarenheter. Det viktiga är att du vill experimentera och lära dig nya saker.

## Det är ett extra plus om du har
* Bakgrund i fler länder än Sverige, för vana vid flerspråkighet, global kommunikation och globalt tänkande.
* Någon typ av funktionsvariation, för att kunna utvärdera digitala verktygs tillgänglighet och hur ny teknik kan öka tillgängligheten i demokratiska processer.

## Så här går det till
1. Du kontaktar Digidem Lab eller skickar en intresseanmälan via hemsidan.
2. Vi bedömer din idé och bestämmer om du blir antagen eller inte.
3. Vi träffas för att diskutera och utveckla din projektidé.
4. Du skriver en projektbeskrivning med mål och tidsplan för projektet tillsammans med oss.
5. Du arbetar med projektet fyra timmer per vecka, på distans och på arbetsmöten, under tre månader. Vi finns tillgängliga för handledning hela tiden.
6. Du sammanfattar och dokumenterar projektet.
7. Du har möjlighet att göra en ny ansökan för att fortsätta på ditt projekt, eller söka för ett nytt.

## Arbetet i labbet
Vi träffas för arbetsmöten på torsdagar kl 18-20 i Viktoriahuset, Linnégatan 21 i Göteborg.

Du behöver ta med din egen dator. Prata med oss om du inte har möjlighet till det, eller om du behöver annat material till ditt projekt.
Varje vecka börjar vi med en kort introduktionsföreläsning om någon aspekt av digitalt deltagande. Efter det är det fritt att jobba på sitt projekt, själv eller tillsammans med andra.

Våra två projektledare finns på plats för att hjälpa till med projektplanering och research. Vi kan även hjälpa till att hitta internationella kontakter som kan vara till hjälp för projektet.

Eftersom du får betalt för 4 timmar per vecka i projektet behöver du även jobba två timmar per vecka på egen hand. Mellan arbetsmötena kan du hålla kontakt med handledarna och de andra projekten med vårt chattprogram. Du får även tillgång till vårt intranät för att dela dokument, göra anteckningar med mera.

## Det här behöver du göra
Det här är ett labb och syfte är att experimentera och lära sig saker. Om ditt projekt leder till ett konkret resultat är det bra, om inte kan du ändå dela med dig av dina lärdomar till andra.

Målet med labbet är att så många som möjligt ska ha nytta av det projekt som du gör. Därför är det viktigt att du dokumenterar ditt arbete.

Varje vecka vill vi att du gör någon typ av dokumentation av vad du har gjort. Det kan vara att du skriver några meningar, tar en bild, spelar in en kort video eller delar kod på GitHub. Det använder vi för att berätta om ditt projekt i sociala medier, och göra en sammanställning av vad du gjort i slutet av projektperioden.

Om du skriver kod ska den använda någon av licenserna för öppen källkod och göras tillgänglig på till exempel GitHub. Text, bild eller video som du producerar ska använda någon av Creative Commons licenser.
